---
layout: post
categories: blog 
title:  "Notte Dei Ricercatori"
date:   2017-10-12 12:00
author: David Chiappini
redirect_from:
---

Il 29 Settembre 2017 Torino ha partecipato come ogni anno alla Notte Europea dei Ricercatori. 
Il Dipartimento di Fisica di Torino e l’INFN hanno sempre un loro stand. Non sarebbe nulla di nuovo, senonché quest’anno il Comitato Locale AISF di Torino abbia deciso di oﬀrire il proprio supporto all’evento, oﬀerta che è stata accettata!
 
Lo staﬀ del dipartimento, alcuni liceali ed ovviamente una dozzina di nostri soci hanno intrattenuto dalle 4 del pomeriggio a mezzanotte, chiunque passasse davanti allo stand, dai più piccoli agli anziani, con trucchi quasi magici dei quali poi svelavano i segreti.
Lo stand era circondato da poster che illustravano alcuni progetti del dipartimento. Se foste passati di lì, avreste trovato alcuni di noi ad illustrarvi alcune spettacolari esperienze legate alla legge di Faraday-Neumann-Lens: anelli che saltano,accendini–telecomandi, biglie che sembrano violare le leggi della meccanica.

Poco più in là, esclamazioni meravigliate dei bambini in prima ﬁla vi avrebbero accompagnato mentre avreste potuto osservare un piccolo generatore di aurore boreali ed i giochi di luce generati da un laser ultravioletto quando passa attraverso liquidi ﬂuorescenti, oltre ad un modellino LEGO del satellite FERMI. I bizzarri suoni di un Theremin vi avrebbero allietato o inorridito, a seconda che lo suonasse il proprietario o fosse invece vittima degli esperimenti di un curioso passante.
A coronare il tutto è stata posizionata accanto allo stand una "doccia cosmica", cioè un cubicolo dove due array di rivelatori di particelle facevano illuminare delle strisce LED per illustrare la quantità di particelle che ogni minuto ci passano attraverso. Alcuni dei presenti si sono spaventati, ma ci siamo premurati di spiegare che sono di fatto innocui, e passano anche quando non li si vede!
Alcuni di noi erano forti di poster sessions (mai partecipato ad una CISF?) o esperienze simili, ma per alcuni era la prima esperienza del genere. Ciononostante il riscontro è stato estremamente positivo, lo stand era quasi invaso dagli astanti e ci siamo beccati ben più di un applauso! 
Oltre a metterci in gioco nell’illustrare vari fenomeni ﬁsici, ci siamo anche occupati di produrre fotograﬁe ed un video dell’evento, a breve disponibile. Eccitati e pronti ad un anno di eventi, aspettiamo anche voi alla prossima Notte dei Ricercatori!
