---
layout: post
title:  Sistemi di Riferimento - linee guida
date:   2017-04-29
author: 
categories:  
permalink: /:categories/:year/:month/:day/:title/
hidden: true
---
Sistemi di Riferimento (SdR) è una rubrica mensile di orientamento e divulgazione delle attività di ricerca svolte dai diversi gruppi dei Dipartimenti di Fisica a cui fanno riferimento i Comitati Locali dell’Associazione Italiana Studenti di Fisica. L’obiettivo è descrivere le eccellenze nel campo della ricerca italiana, presentare l’esperienza di tesisti, dottorandi e ricercatori e sponsorizzare le attività di studio e lavoro presenti all’interno dei Dipartimenti. Il tutto accompagnato da una sana divulgazione scientifica e un approfondimento delle tematiche studiate.
Il fine di tale progetto, inoltre, è che in futuro questo spazio possa essere un valido strumento per un potenziale studente, o laureando, per capire quali sono i punti di forza delle diverse Università italiane nel campo della Fisica. Gli articoli sono scritti da studenti per studenti, utilizzando un format e un grado di approfondimento che superano qualsiasi brochure di orientamento.
 
Sono qui di seguito fornite le linee guida da seguire per la composizione di un articolo. 

<ol>
<li>Il target ideale degli articoli di SdR è lo studente del secondo o del terzo anno di un corso di laurea triennale in Fisica. È bene calibrare l’articolo su tale livello.</li> 
<li>La lunghezza dell’articolo è fissata da un minimo di 1000 parole a un massimo di 2000 parole (trattabili).</li> 
<li>L’introduzione e la conclusione avranno un formato “standard”, il corpo del testo, invece, è arbitrario in quanto dipendente dall’argomento e dalla forma dell’articolo.</li> 
<li>L’introduzione è lo spazio deputato alla descrizione generale dell’argomento trattato. Deve essere presentato l’obiettivo della ricerca e possono essere introdotti, in modo non eccessivamente dettagliato, i concetti necessari alla comprensione dell’articolo.</li>  
<li>La conclusione è lo spazio destinato alle proposte di studio/tesi/ricerca dell’Ateneo in oggetto, ma anche all’inserimento dei contatti per maggiori informazioni.</li>  
<li>Per garantire una migliore comprensione degli argomenti, estendere e approfondire il testo o stimolare la curiosità del lettore possono essere introdotti collegamenti ipertestuali (senza  abusarne) o finestre a scomparsa contenenti ulteriori spiegazioni, citazioni o riferimenti.</li>

<ul class="collapsible" data-collapsible="accordion">
<li>
<div class="collapsible-header"><i class="material-icons">live_help</i> Radio Detection And Ranging</div>
<div class="collapsible-body">
<p>
I Radar, acronimo di <b>Ra</b>dio <b>D</b>etection <b>A</b>nd <b>R</b>anging, utilizzano microonde con frequenze da 0.1 a 100 GHz. Nell’ambito del monitoraggio dell’atmosfera, vengono utilizzate onde elettromagnetiche nelle bande S (&nu;=2-4 GHz, &lambda;=15-7.5 cm) e C (&nu;=4-8 GHz, &lambda;=7.5 - 3.75 cm), grazie alle quali è possibile determinare diversi parametri che caratterizzano le precipitazioni, come intensità, posizione e velocità di spostamento. Inoltre, la mobilità delle antenne permette il monitoraggio di aree e volumi molto estesi (200 km di distanza e 10 km di altezza).

<a href="http://meteorema.aquila.infn.it/radarweb/home/radar_intro/spiegazione2.html"> Per approfondimenti.</a>
</p>
</div>
</li>
</ul>

<li>Nel caso in cui l’articolo presenti un buon numero di firmatari, può essere utile la suddivisione in paragrafi e /o capitoli, per evitare che il testo risenta di eventuali variazioni di stile.</li><li>Nel caso in cui l’articolo descriva apparati sperimentali, è necessario corredare accuratamente il testo con immagini, fotografie o schemi di funzionamento comprensivi di opportuna didascalia.</li><li>Tutte le immagini, fotografie e schemi di funzionamento devono essere forniti in alta qualità, liberi da copyright e deve sempre essere indicata la licenza con la quale sono distribuiti. Ad esempio:</li>


<div class="row">
<div class="col s12 m6 offset-m3">
<img src="/sistemidiriferimento/img/17_09_01_ATM/lemonsodar.jpg"/>
</div>
</div>


{:.image-caption}
*SODAR (acronimo dell'espressione inglese Sonic Detection And Ranging), strumento meteorologico conosciuto anche come <i>Wind Profiler</i>. Immagine distribuita sotto licenza CC BY-SA 3.0, Kreuzschnabel.*

Se tali immagini sono auto-prodotte non è necessario indicare - a meno di esplicita richiesta dell’autore - la paternità dell’opera.
Se l’immagine comprende parti in trasparenza è necessario che lo sfondo sia di colore hex #fbfbfb, RGB 251, 251, 251.
Per la citazione di riviste scientifiche si suggerisce di utilizzare la forma:
<p align="center">Autore. “Titolo”. Nome rivista e riferimento (numero, issue, ecc). DOI.</p>
Ad esempio:
<p align="center">B. P. Abbott et al. (LIGO Scientific Collaboration and Virgo Collaboration). “Observation of Gravitational Waves from a Binary Black Hole Merger”. Phys. Rev. Lett. 116: 061102. DOI: 10.1103/PhysRevLett.116.061102.<p align="center">
<li>Nel caso in cui l’articolo contenga un’intervista, è bene includere alcune domande “personali” circa il percorso dell’intervistato e l’argomento in oggetto. Possibili domande sono:
*Perché hai scelto di seguire questa ricerca?*
*Vorresti mettere in luce particolari aspetti positivi e negativi di questa ricerca?*
*Esistono possibilità di studio e tesi all’interno del tuo gruppo?*</li></ol>

Per ulteriori informazioni o per proporre un articolo è possibile scrivere alla redazione di Sistemi di Riferimento, inviando una e-mail all’indirizzo <a href="mailto:redazionesdr@ai-sf.it">redazionesdr@ai-sf.it</a>.

<a rel="license" href="http://creativecommons.org/licenses/by-nc-nd/4.0/"><img alt="Licenza Creative Commons" style="border-width:0" src="https://i.creativecommons.org/l/by-nc-nd/4.0/88x31.png" /></a><br /><span xmlns:dct="http://purl.org/dc/terms/" href="http://purl.org/dc/dcmitype/Text" property="dct:title" rel="dct:type">Sistemi di Riferimento - linee guida</span> di<a xmlns:cc="http://creativecommons.org/ns#" href="http://ai-sf.it/sistemidiriferimento/2017/04/29/LG/" property="cc:attributionName" rel="cc:attributionURL">Associazione Italiana Studenti di Fisica</a> è distribuito con Licenza <a rel="license" href="http://creativecommons.org/licenses/by-nc-nd/4.0/">Creative Commons Attribuzione - Non commerciale - Non opere derivate 4.0 Internazionale</a>.
